Sounion

Han kom från havet sent på natten
till Attikas södra spets
till ett spjut som stötts i Hellas vatten
blekgul ockra genom blå topas

Med möda uppför kapets branta klippor
till en öde udde: Sounion
Ensam mot det gamla templet syrde stegen
mot en bortglömd konungs tron

Bakom honom smeker månen
med svala fingrar havets rygg
Hon sjunger tyst för spruckna pelartrummor
och bäddar ner sig själv i bergablock

Han minns när hon ran ut i Lauron
och skördades och las på hög
och hur hon blev till vin och skepp och makt
Hur han gladdes då, för länge sen.

Runt udden byggde man en mur.
Ett mäktigt bålverk över havet
Till skydd för silverskatt och tempel
en segerkrans omkring hans tron

Men nu har berget sinat
och månljuskalken druckits ur
Kvar är endast silverskum på stranden
och fårorna och jordens djupa sår

Med en rysning dröjer blicken, vid
besökscentrets återvinningskärl för plastbestick
och hand åldras hundra år i deras åsyn
varje ensam natt i Sounion.

En krabba kryper ur hans skägg,
smiter blixtsnabbut under ett fallet kapitäl
Han vilar treudden på stylobaten
hans tredje trötta ben till stöd

Hur länge sedan har det varit,
han tänt en stjärnbild som ett pris?
Till vilken nytta, ingen höjer längre blicken
eller sänker bönder ner till havets gud.
