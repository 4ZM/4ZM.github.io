[← tillbaka](README.md)  

# Jakobs Höft

![Jakob](jakob.jpg)  
_Eugene Delacroix, Jacob wrestling with the angel sketch (1850)_

\-

En ivrig bävan vällde upp på kvällen.  
Han visste att det skulle ske i natt,  
men inte hur.  

Ensam. Framför Jabbok.  

Flodens streck av blått i stenig torka,  
andas svala stråk av vattendoft.  
Gräns till före och till efter.  

Väntar. Insektsången.  

Plötslig står en främling vid hans sida  
starka händer griper runt hans hals.  
Utan ord har striden börjat.  

Kämpar. Svett och Stjärnor.  

Benen ömsom stödjer, ömsom snubblar  
Fyra fötter sparkar damm i luften,  
vinden spinner molnet till spiraler  

Stönar. Virvelpelare som dansar.  

De tömmer ut sig själva i varnadra  
Jakob sliter i den andres kött.  
Ängeln vidrör höftens spända sena.  

Välsignad. Också skadad.  

» Släpp mig! Gryning! « flämtar anden.  
Tårar gräver fåror över kinden.  
Haltar segrande ur nederlaget.  

Jakob. Vad är ditt namn?  
