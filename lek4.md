[← tillbaka](README.md)  

# Lek IV

![Lek](lek.jpg)  

\-

Jag leker en lek  
luktleken  
Leken är att lukta på   
människor jag möter  

Inte allt för nära (creepy)  
Utan lite på håll  
När de går förbi  
Eller står framför  
i rulltrappan  

Artonårig kille luktar  
vass vaniljparfym  
Lite äldre kille luktar  
sandelträ och läder   

Artonårig tjej luktar  
också vaniljparfym(?!)  
Alternativ tjej luktar  
patchouli och nag champa 

Mellanchefen luktar  
sportsvett eller bäbisspya  
Advokaten luktar  
onaturligt lite  

Han med alla påsar luktar  
öl och svett och kiss  
Gamla gubben luktar  
bara svett och kiss  

Hon i receptionen luktar  
smala cigarett  
Han från grillen luktar  
stekos och frityr  

Fattiga luktar ofta gott  
förutom de jättefattiga  
de luktar illa  

Min farmor luktade  
som en ros (dvs damparfym)  
sedan som demensboendet  

Jag önskar att jag luktade  

som en vissen blomma  
